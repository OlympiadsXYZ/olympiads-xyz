---
id: become-author
title: Станете автор/модератор
author: Петър Петров, Маргулан Исмолдаев
description: 'Как да станете автор или модератор на модули.'
---

## Основни роли
Двете основни роли, с които официално допринасяте към съдържанието на **Olympiads XYZ** са:
- **Aвтор** - авторът може да пише нови модули или решения и да предлага редакции, които ще бъдат добавени към сайта след одобрение.
- **Модератор** - модераторът може да одобрява или отхвърля предложения за нови модули или решения, както и да ги редактира директно.

Предложенията за редакции или за нови модули ще се извършват основно чрез [GitHub](https://github.com/OlympiadsXYZ/olympiads-xyz/issues). А ако имате идеи за как да се разрастне сайта, би било по-добре да ги напишете в [Дискусиите](https://github.com/OlympiadsXYZ/olympiads-xyz/discussions/categories/%D0%B8%D0%B4%D0%B5%D0%B8).

## Стъпки, за да станете автор

- Създайте [GitHub](https://github.com/) акаунт, ако нямате такъв;
- Подгответе списък с теми, по които искате да напишете модули, или списък със задачи, по които искате да напишете решения;
- Разработете един примерен модул или решение, в подходящия формат. За по-подробни инструкции как се работи с Markdown и специалните компоненти на сайта, вижте [този модул](/general/editor-working-mdx);
- Тествайте дали модулът/решението се компилира коректно локално на компютъра Ви или чрез [Редактора](/editor).
- Направете [**GitHub Repository**](https://docs.github.com/en/repositories/creating-and-managing-repositories/creating-a-new-repository), където да сложите списъка с теми и примерния модул;
- Свържете се с нас и ни изпратете линк към Repository-то на този имейл (olympiads.xyz@gmail.com), за да може да прегледаме и одобрим Вашето предложение.
- След одобрение ще поддържаме връзка с Вас и ще можете да тръгнете да пишете модули по темите (решения по задачите), които сте избрали<Asterisk >Не забравяйте да ги качвате в GitHub Repository-то си!</Asterisk >. Когато сте готови, ще прегледаме съдържанието им;
- Ако имаме забележки или коментари по съдържанието, ще Ви уведомим;
- Когато всичко е финализирано и уточнено, модулите Ви ще бъдат добавени към сайта.

## Изисквания, за да станете модератор

За да може да Ви одобрим, първо ще трябва да ни покажете, че имате опит с Git и Маrkdown поне. Бъдете активни в Github Repository-то на **Olympiads XYZ**, като подобрявате съществуващи модули (чрез [Pull Requests](https://github.com/OlympiadsXYZ/olympiads-xyz/pulls) или като направите Fork на olympiads-xyz, където да сложите необходимите промени), предлагате конкретни промени в кода или ни съобщавате за бъгове (чрез [Issues](https://github.com/OlympiadsXYZ/olympiads-xyz/issues)) и помагате на другите (чрез [Discussions](https://github.com/OlympiadsXYZ/olympiads-xyz/discussions)).






