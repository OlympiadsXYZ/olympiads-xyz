---
id: using-modules
title: Модули
author: Петър Петров, Маргулан Исмолдаев
description: 'Какво да използваме модулите и какво има в тях'
prerequisites: 
    - general-intro
---

## Как да използваме модулите?

 - Използвайте падащите менюта за напредък по модула (отдясно на заглавието на модула или в долната част на страницата), за да следите напредъка си по този сайт! Промените ще бъдат отразени от лентата за навигация вляво.
 - Прочетете всички ресурси маркирани със звезда, преди да продължите!
 - Силно препоръчваме да решите всички задачи маркирани със звезда. Ако имате нужда от повече практика, опитайте някои от тези без звезда.
 - Трудността представлява колко предизвикателна се очаква да бъде дадена задача за някого, след като прочете модула, и не е сравнима между модулите.
 - Прескачането на някои теми е особено препоръчително за състезатели, които вече имат опит в дадена тема на високо ниво. Чувствайте се свободни да маркирате модул като „Пропуснат“ и да се върнете към него по-късно.


# Модулите

Материалът по физика и астрономия се разделя на 5 категории - <TextTooltip content="Материал за 7-8 клас">Начинаещ</TextTooltip>, <TextTooltip content="Материал за 9-10 клас">Междинен</TextTooltip>, <TextTooltip content="Материал за 11-12 клас">Напреднал</TextTooltip>, <TextTooltip content="Материал за международни олимпиади">Специален</TextTooltip> и <TextTooltip content="Всичко което не пасва в другите категории. Основно е за любознателните, тъй като може да съдържа университетски материал, който да задълбочава разбирането на дадена тема">Отвъд</TextTooltip>. Всяка категория е съставена от секции, които са просто групи от модули с обща тема. Всеки модул (като този, който четете в момента) представлява една “статия” или “страница” на сайта. Целта на модулите е кратко и ясно да представят и да обобщят основните идеи при решаването на задачи от даден тип. Един модул обикновено се състои от три части:
 - **Урок**: Въведение в необходимата теория
 - **Идеи**: Основни методи за решаване на задачи и “трикове”
 - **Задачи за подготовка**: Компилация на голям брой задачи от същата тема

## Урокът

Фокусът на уроците в модулите пада повече върху идеите за решаване на задачи, а не върху чистите теоретични знания. Затова всеки модул започва със списък от ресурси за четене. Те ще съдържат по-подробно обяснение на явленията и ще ви запознаят с темата. Препоръчително е *напълно да разбирате материала* в изброените ресурси преди да продължите по модула. Ако не сте запознати с въпросната тема прочетете *всички ресурси маркирани със звезда*. Много често дори и опитните състезатели имат дупки в знанията си, без да го осъзнават. В самия “Урок” ще бъдат представени накратко най-важните моменти в дадената тема, както и основни определения, формули и закони.

<Info title="Преводи на ресурсите">
Ресурсите може да са както на български, така и на чужд език (обикновено английски или руски). По преценка на автора на модула може да има и превод на български на най-важната информация, ако тя е на чужд език.
</Info>

Един примерен списък с ресурси изглежда така<Asterisk>Не забравяйте да маркирате ресурсите като прочетени, след като сте ги прочели</Asterisk>:
<Resources>
	<Resource
		source="Wang, Ricardo - Competitive Physics Mechanics and Waves"
		title="Dimensional Analysis"
		url="https://olympiads-xyz-bg.vercel.app/archive/physics/%D0%9A%D0%BD%D0%B8%D0%B3%D0%B8/%D0%A3%D1%87%D0%B5%D0%B1%D0%BD%D0%B8%D1%86%D0%B8/Syllabus/Textbooks/Wang,%20Ricardo%20-%20Competitive%20Physics%20Mechanics%20and%20Waves.pdf#page=16"
		starred
	>
		Примерен ресурс, който е добре да прочетете, преди да започнете с модула.
	</Resource>
	<Resource
		source="Japan Olympiad Book"
		title="7.1. Some Hints for Experiments"
		url="https://olympiads-xyz-bg.vercel.app/archive/physics/%D0%9A%D0%BD%D0%B8%D0%B3%D0%B8/%D0%A3%D1%87%D0%B5%D0%B1%D0%BD%D0%B8%D1%86%D0%B8/Syllabus/Textbooks/Japan%20Olympiad%20Book.pdf#page=290"
	>
		Още един полезен примерен ресурс
	</Resource>
</Resources>

## Идеите

Решенията на повечето задачи по физика могат да се сведат до прилагането на относително малък брой **идеи** (това се отнася и за други науки, напр. математиката). За да станете добри състезатели трябва да научите тези идеи. Въпреки това, не е достатъчно само да ги знаете: също така трябва и да се научите да разпознавате и прилагате идеите в задачи и да знаете откъде идват. С опит става ясно, че обикновено условията на задачите съдържат подсказки за това кои идеи трябва да се използват.

Всяка идея ще се демонстрира чрез една или няколко **примерни задачи**. Първо трябва да се опитате да решите задачите, като имате предвид въведените идеи. Ако това се окаже твърде трудно, няма нужда да се мъчите и да си губите времето, по-добре погледнете решението на задачата. Дори ако успеете да я решите сами, препоръчваме да видите решението; то може да се различава от вашето.

Ето пример за една идея и задача към нея, която ще ви помогне да я упражните:
<Optional title="Примерна идея">
Много задачи могат да бъдат решени чрез умен (хитър) избор на отправна система (отпр. сист.). Често е полезно да разглеждате отпр. сист., в която един от обектите става неподвижен, или да се разглежда такава, която да прави движението в задачата е по-симетрично. За целите на кинематиката може даже да е полезно да се използват неинерциални отпр. сист., като например падаща отпр. система с $g$, в която обектите не се ускоряват при свободно падане, или въртяща се система, въпреки че това ще доведе до появата на фиктивни (недействителни) сили в динамиката. Полезно е също координатните оси на тези отпр. системи да се наклоняват така, че да са успоредни на различни обекти или техните траектории.
</Optional>
<FocusProblem problem="focusProblem"/>
Преведено условие:
> Избухва фойерверк, който разпръсква снаряди във всички посоки. Да предположим, че всички снаряди са изстреляни с еднаква скорост, и нека съпротивлението на въздуха е пренебрежимо (но не и гравитацията). Каква форма образуват снарядите?

<Spoiler title="Решение">
В отсъствието на гравитацията снарядите винаги ще образуват сфера. Добавянето на гравитация просто измества всички техни местоположения надолу с $\frac{gt^2}{2}$, така че формата отново ще е просто сфера.
</Spoiler>


## Задачите

След като прочетете модула, в края ще видите голям брой задачи за упражнение (от различни източници; линковете ще Ви препратят към съответния файл в [**Архива**](https://olympiads-xyz-bg.vercel.app/archive)). Задачите могат да имат следната сложност:
1. <DifficultyBox difficulty='Very Easy'/>: Изискват просто да заместите в правилната формула.
2. <DifficultyBox difficulty='Easy'/>: Ще използват една базова идея.
3. <DifficultyBox difficulty='Normal'/>: Една-две базови идеи и малко сметки.
4. <DifficultyBox difficulty='Hard'/>: Повечко идеи и/или повече сметки.
5. <DifficultyBox difficulty='Very Hard'/>: Една-две сложни идеи, за които няма да е много лесно да се досетите, но ще ви сведат задачата до нещо, което може да бъде решено много лесно.
6. <DifficultyBox difficulty='Insane'/>: Няколко сложни идеи, но и повечко сметки.

Като основно правило, една задача е определена като проста, ако използва само една идея (освен ако не е наистина сложна идея) и трудна, ако решението включва три или повече идеи. Много често трудността на някои задачи не идва от сложността на самата постановка, а от огромния им обем.

Ако можете да решите **над ⅔ от всички задачи**, имате добро разбиране на модула. Тези от вас, които обаче се борят за първите места, ще трябва да опитат от всичко и да се постараят да решат всичко.

За всички задачи ви съветваме да напишете *собствено решение*. След като приключите, проверете отговорите си и, ако решението ви е непълно, разберете какво сте пропуснали. Най-ефективно е да направите тази проверка незабавно, тъй като задачата ще е още прясна в съзнанието ви. Не е важно колко красиво или подредено е решението (със сигурност не се изисква да ги пишете на $\LaTeX$; освен това писането на ръка имитира условията на олимпиада), но то трябва да е пълно, с точно определен краен отговор. В противен случай, ще е много по-лесно да мързелувате и да изгубите много важни задачи, като надничате в решенията им твърде рано.

Ето един примерен списък със задачи:
<Info title="Преводи на задачите">
Стараем се за най-важните задачи да има и превод на български, но трябва да сте наясно, че не винаги ще го има - по преценка на автора на модула. Може да има разминавания между превода и оригинала, затова ви съветваме винаги да четете оригинала, когато е възможно.
</Info>

<Problems problems="example-problems"/>

### Допълнително: Тестове

Полезно за бърза проверка на знанията и колко всъщност сте запомнили от модула, е да решите теста в края на модула. Не винаги ще го има, той осново е предназначен за начинаещите, които тепърва се запознават с физиката, затова при модулите за напреднали няма да го срещате често.

Пример:

<Quiz>
  <Quiz.Question>
    От коя степен (спрямо времето) е членът за ускорението при закона за движение с постоянно ускорение?
    <Quiz.Answer>
      Първа $ \propto t$
      <Quiz.Explanation>
        От първа степен е скоростта
      </Quiz.Explanation>
    </Quiz.Answer>
    <Quiz.Answer correct>
      Втора $ \propto t^{2}$
    </Quiz.Answer>
    <Quiz.Answer>
      Трета $\propto t^{3}$
      <Quiz.Explanation>
        Няма член от трета степен при движение с *постоянно ускорение*
      </Quiz.Explanation>
    </Quiz.Answer>
  </Quiz.Question>
</Quiz>



