---
id: general-intro
title: Въведение
author: Петър Петров, Маргулан Исмолдаев
description: 'Какво представлява сайтът и основна информация за него.'
---

## Какво представлява **Olympiads XYZ**?

Много от вас вероятно знаят, че **Olympiads XYZ** премина през няколко версии, променяйки името, домейна, дизайна и функционалността си. В настоящия си вид **Olympiads XYZ** е open-source проект с основна цел да подпомага самоподготовката за олимпиади и състезания по природни науки. Въпреки че все още има много аспекти за доразвиване, стремежът ни е сайтът да стане още по-полезен и да предлага още повече ресурси в бъдеще.

Целевата аудитория на сайта са ученици, които възнамеряват да участват в олимпиади и състезания и желаят да се подготвят за тях. Въпреки това, всеки с интерес към природните науки може да използва **Olympiads XYZ** за самообучение.
В момента основният материал е фокусиран върху физиката, тъй като именно този предмет постави началото на **Olympiads XYZ**.

<Info title="Физика И астрономия">
Астрономията често бива отделяна от физиката, но тук предстои да видим дали ще правим такова разделение. Засега ако срещнете "физика" това ще включва и астрономия, освен ако не е изрично отеделена.
</Info>

<Warning title="Olympiads XYZ не се обвързва официално с нито една олимпиада!">
Темите в този сайт отразяват *минали* задачи, а не *бъдещи*. Тоест решаване на задачите, които може да намерите тук, не ви гарантира успех, както и разпределението на темите не съответства строго на разпределението на темите на бъдещи олимпиади. Въпреки това, стараем се ресурсите да са максимално полезни и изчерпателни.
</Warning>

## Как да използвам сайта?

Има три основни функционалности на сайта:

1. **Модули**: Основният ресурс за самоподготовка. Един модул представлява една статийка/тема/урок, който е ръчно написан от автор, член от екипа на **Olympiads XYZ**. Например сега четете един такъв модул. По-подрбобно за модулите можете да научите [тук](/general/using-modules).
2. **Задачи**: [Всички задачи](/problems), които се срещат в модулите, събрани на едно място за лесно търсене и достъп.
3. **Архив**: [Тук](/archive) можете да намерите оригиналните източници на задачите, минали олимпиади и състезания (класирания от тях също), но и други ресурси като книги и сборници.

 - Една допълнителна функционалност, която предстои да бъде развита, но все пак е достъпна, са **Дискусиите/Форумът**. Повече за тях - [тук](/general/discussions).

За да ползвате пълноценно сайта, **препоръчваме да се регистрирате**. Това ви позволява да:

- Отчитате напредъка си по модули;
- Маркирате задачи като "решени";
- Маркирате ресурси като "прочетени";
- Добавяте ваши решения на задачи;
- Редактирате и подобрявате материалите.

По този начин можете да следите вашия напредък и ефективно да се самоподготвяте.


## Как можете да помогнете с развиването на сайта?

Ако намирате инициативата за полезна, най-лесният начин да ни помогнете с развитието ѝ е да споделите сайта с други хора.
Все още тук почти няма модули и задачи, но работим по въпроса. За повече информация как можете да допринесете погледнете [този модул](/general/contributing). Изключително ще сме благодарни на всякаква подкрепа!
