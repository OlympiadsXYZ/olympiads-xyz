---
id: olymp-prep
title: Олимпиади и състезания
author: Петър Петров, Маргулан Исмолдаев
description: 'Как да участваме и да се подготвим за олимпиади и състезания по физика?'
---

<Warning title="Информацията се отнаса за България">
Почти всяка държава провежда свои национални олимпиади и състезания за ученици. По принцип основните етапи не се различават много, но е важно да знаете че информацията в този сайт се отнася осново за образователната система в България.
</Warning>

## Какво са олимпиадите и състезанията по природни науки?
Предполагам, че повечето от вас, които ползвате този сайт, най-вероятно сте наясно с тези неща. Въпреки това ще се опитам възможно най-ясно да го обясня, за тези които не знаят:

>Олимпиадите и състезанията по природни науки са вид съревнование (буквално състезание) или място за изява, където ученици (основно от гимназиален етап на образование) могат да покажат своите знания и умения по даден предмет - в нашия случай, някоя природна наука (физика, химия, биология, математика и още други). 

Най-общо казано е това. Олимпиадите по принцип имат горе-долу един и същ начин на провеждане, но състезанията могат много да се различават. Затова когато обмисляте да участвате в някое състезание, първо трябва да разберете какъв е неговият формат. По физика сме изброили няколко вида олимпиади и състезания, с които би било полезно да се запознаете, [тук](/general/phys-resources).


## Олимпиадите
По принцип олимпиадите се разделят на възрастови групи (всъщност определяни от класа на ученика, а не от конкретната му възраст), за да може ученици на почти едно и също ниво да се "съревновават" помежду си. Не се допуска ученик от по-голяма възрастова група в по-малка, но обратно е възможно.

Също олимпиадите се състоят от няколко етапа, наричани кръгове. За всеки кръг ще имате определен брой задачи, които се оценяват с определен брой точки, и за които ще имате определено време да ги решите. За да преминете към следващия кръг, трябва да имате достатъчен брой точки т.е. да сте решили достатъчно задачи.

<Warning title="Специфичните изисквания">
За да разберете повече за конкретната *национална олимпиада*, която ви интересува, можете да видите регламента ѝ в сайта на [МОН](https://www.mon.bg/dyasno-menyu/olimpiadi-i-sastezaniya/olimpiadi-i-natsionalni-sastezaniya/). Там ще намерите информация за различните възрастови групи, колко точки ви трябват за всеки кръг, колко задачи ще имате, и с колко време ще разполагате за тях.
</Warning>

Кръговете по принцип са следните:

- **Общински** - провежда се по училищата и гледа да групира учениците по области
- **Областен** - провежда се в едно конкретно училище за всяка област(може и в няколко, ако са много учениците - примерно в София) и чрез него се отсяват най-добрите ученици за всички области
- **Национален** - провежда се в избрано населено място и е за повечето участници последния етап от една олимпиада. На него се разбира кои са най-добрите ученици за страната.

- **Подбор** за международна олимпиада - това е допълнителният четвърти кръг, който се провежда само за най-добре представилите се ученици от националния кръг. За някои олимпиади ако искате да имате възможността избощо (по регламент) да стигнете до този кръг, трябва да се явите в най-високата възрастова група. Чрез този етап се избират учениците, които ще бъдат изпратени на международна олимпиада и ще представляват България.

- **Международния кръг**/Официалната международна олимпиада - едно от най-големите места за изява на един ученик. Немалки усилия се изискват, за да се стигне до тук, но те биха били напразни, ако не се постараете да се представите по най-добрия начин, тъй като ще се съревновавате с ученици от цял свят.

## Състезанията
Като формат, сложност и други специфични изисквания, състезанията **могат да варират изключително много**. Има някои, които представляват нещо като национален кръг на олимпиада, достъпен за всички желаещи ученици, но има и такива, който нямат нищо общо с олимпийския стил. 
<Optional title="Пример:">
Националното есенно и пролетно състезани по физика много наподобяват националния кръг на олимпиадата по физика, но националното състезание "Турнир на младите физици" е нещо тотално различно - изисква предватирелно да решите експериментално насочени задачи, чиито решения да представите под формата на доклад.
</Optional>

<Warning>
Най-добре е да проучите предварително регламента на всяко състезание, за да знаете какво да очаквате.
</Warning>

## А как да се подготвим за тях?
Вероятно всяко училище иска да има свои олимпийци и състезатели. Малцина обаче знаят какво е необходимо за подготовка. Мнозина дори погрешно приемат, че основната задача е да се намери ментор с опит в подготовката на национални медалисти. Това естествено може да помогне, но не е задължителното условие, за постигане на успех.

У нас на много дълбоко ниво съществува убеждението, че всеки успех на ученика е следствие от работата на неговия учител. До известна степен това, разбира се, е вярно. Макар че много често учениците постигат своите резултати чрез самостоятелна работа. Но ние не знаем за това и не можем да разберем, защото след всеки голям успех учениците се интервюират/разпитват и те казват едно нещо, а до повечето хора всъщност достига отговор, който като правило, съдържа фразата „Благодарен съм на моите учители, без тях нямаше да спечеля този медал“. Повярвайте ни, познаваме буквално десетки такива случаи.

На колкото и добри учители да сте попаднали, ако вие не решите да работите усърдно, няма да успеете кой знае колко. И да, мързелът е нещо универсално, с което всички се борим, затова нормално е да можете да постигнете повече, когато е по-лесно да вложите и съсредоточите усилията си. 

И точно едно такова улеснение, в процеса ви на самоподготовка, се надявяме да предостави **Olympiads XYZ**, където ще имате достъп до добре подбрани и организирани материали, покриващи голямта част от необходимите теми за успешно участие в олимпиади и състезания.

## Взаимопомощ 

Това е още един ключов аспект от процеса на самоподготовка, въпреки че става дума за *САМО*подготовка. Възможно е да се случи да ви хрумне някоя идея или да възникнат въпроси, чиито отговори да не намерите конкретно в ресурсите тук. Допитайте се до учител или приятел, който смята, че може да ви помогне. Ако все пак не успеете да намерите задоволителен отговор и не знаете къде още да потърсите за него, можете да се отворите дискусия [тук](https://github.com/OlympiadsXYZ/olympiads-xyz/discussions). Насърчаваме изграждането на нещо като общност, за всички състезатели и олимпийци в България. За Дискусиите и Форума погледнет по-детайлно [този модул](/general/discussions).
